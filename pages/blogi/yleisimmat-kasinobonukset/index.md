---
title: Yleisimmät kasinobonukset
---

Kaikilta nettikasinoilta saa erilaisia bonuksia. Koska kilpailu uusista pelaajista on kovaa, erityisesti kasinoiden tervetuliaispaketit on ladattu pullolleen monenmoisia etuja. Kun sitten olet liittynyt kasinon jäseneksi, saat sähköpostiisi jatkuvasti kasinotarjouksia bonuksineen. Niiden hyödyntäminen tietenkin kannattaa, mutta ennen sitä on hyvä tehdä itselleen selväksi, mitä mikäkin bonus tarkoittaa ja myös perehtyä bonuksia koskeviin ehtoihin ja rajoituksiin.

Kaikkein yleisimmät kasinobonusmuodot ovat talletusbonukset ja ilmaiskierrokset. Niiden määrät ja ehdot vaihtelevat suuresti eri nettikasinoilla. Käymme tässä läpi molempien bonusmuotojen tärkeimmät piirteet.

<img src="massilaukku.jpg" alt="Laukku missä ihan simona massia">

## Talletusbonukset
Mitä tarkoittaa talletusbonus? Vastaus on yksinkertainen: Talleta rahaa pelitilillesi, niin kasino lisää sen päälle ylimääräistä pelirahaa eli talletusbonuksen. Kun saat talletusbonuksen, voit pelata isommalla pelikassalla kuin pelkästään itse investoimillasi rahoilla - siis pidempään, useampaa peliä ja/tai isommin panoksin kuin pelkän oman talletuksesi avulla.

Talletusbonuksia tarjotaan erityisesti kasinolle liittyville uusille pelaajille. Tervetuliaispaketissa voi olla niin sanottu ensitalletusbonus tai sitten jopa kokonainen talletusbonusten sarja 1-5 ensimmäiselle talletukselle. Niihin pääset käsiksi, kunhan olet ensin rekisteröitynyt pelaajaksi ja aktivoinut pelitilisi. Mutta toki talletusbonuksia saavat myös vanhat pelaajat eri kasinotarjousten yhteydessä, ja silloin käytetään usein nimitystä reload-bonus. 

Talletusbonuksen määrä kerrotaan yleensä prosentteina pelaajan tekemästä talletuksesta. Samalla ilmoitetaan myös bonuskatto eli suurin määrä, jonka ylimääräistä bonusrahaa voi saada. 
Otetaanpa esimerkki: Kun kasino tarjoaa 100 prosentin bonuksen 300 euroon asti, se tuplaa sinun tallettamasi summan – kuitenkin sillä rajoituksella, että voit saada enintään 300 euroa ekstrapelirahaa. Jos siis talletat 50 euroa, se kasvaa pelitililläsi 100 euroksi. Tai jos haluat tarjouksesta maksimihyödyn, talleta 300 euroa ja se lihoo 600 euroksi.

Perehdy aina talletusbonuksen sääntöihin ja ehtoihin. Niistä tärkein on kierrätysvaatimus. Kierrättäminen tarkoittaa, että voidaksesi kotiuttaa rahat sinun pitää ensin panostaa kasinon antama ylimääräinen bonusraha peleihin niin moninkertaisesti kuin kyseisen bonuksen kierrätysvaatimus edellyttää.
Keskimäärin kasinoiden kierrätysvaatimukset ovat luokkaa 30-45, mutta tuntuvasti alempia tai korkeampiakin lukuja tulee silloin tällöin vastaan. Katsotaanpa esimerkki keskivertotason vaatimuksen kera. Kun olet saanut 60 euroa bonusrahaa talletuksesi päälle ja kierrätysehto on 40 kertaa, sinun tulee panostaa kasinon peleissä 40 x 60 € = 2400 €, jotta voit nostaa rahat itsellesi. Muista aina tarkistaa myäs, miten eri pelit kerryttävät kierrätysehtoa.

## Ilmaiskierrokset

Ilmaiskierrokset ovat kasinotarjouksissa suunnilleen yhtä yleisiä kuin talletusbonukset. Niitäkin saa usein talletuksen yhteydessä, mutta uuden pelaajan sisäänheittotarjouksessa saattaa olla täkynä myös täysin ilman talletusta myönnettäviä ilmaisia pyöräytyksiä.

Ilmaiskierrokset eroavat bonusrahasta siinä, että ne annetaan aina tiettyyn peliin tai peleihin. Tyypillisiä pelejä, joihin ilmaisia kierroksia saa, ovat klassikkoslotit kuten Starburst, Gonzo’s Quest ja Jack and the Beanstalk. Lisäksi niitä tarjoillaan usein esimerkiksi uusien pelien lanseerauksien yhteydessä.

Ilmaiskierroksiin liittyy aina ehtoja ja rajoituksia. Varsin tavallista on, että ne ovat voimassa vain tietyn rajoitetun ajan. Lisäksi panoksen suuruus voi olla rajoitettu. 
Useimmiten ilmaisilla pyöräytyksillä tekemilläsi voitoilla on myös kierrätysvaatimus, joka toimii samaan tapaan kuin talletusbonuksillakin. Kierrätysvaatimus on tyypillisesti 30-45-kertainen, mutta variointia ylös- ja alaspäin löytyy. 

On olemassa kasinoita, jotka tarjoavat täysin kierrätysvapaita ilmaiskierroksia. Se tarkoittaa käytännössä, että free spineillä saamasi voitot ovat ehtaa käteistä ja voit halutessasi kotiuttaa ne vaikka saman tien. Jos ja kun törmäät tällaiseen tarjoukseen, siihen kannattaa ehdottomasti tarttua. Tarkista kuitenkin muut ilmaiskierroksiin liittyvät ehdot. Joskus kasino esimerkiksi rajoittaa kierrätysvapailla ilmeiskierroksilla tehtyjen voittojen suuruuden siten, että voit nostaa rahoja vain tiettyyn ylärajaan saakka. 

